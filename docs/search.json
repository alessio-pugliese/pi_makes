[
  {
    "objectID": "about.html",
    "href": "about.html",
    "title": "About",
    "section": "",
    "text": "In questo spazio virtuale, pi_makes, racconto della creazione di cose, di oggetti analogici e digitali. Mi piace costruire con le mie mani, ma ancora più interessante è il processo che porta alla creazione: l’intuizione, la ricerca, la progettazione e la realizzazione. Mi appassiona l’informatica e la programmazione in ambito scientifico, ovvero modi meno faticosi di realizzare oggetti astratti, virtuali, che però hanno quasi sempre un riflesso nel mondo che ci circonda.\nSono ingegnere 💻, lavoro ad Arpae 🌲 Emilia-Romagna dove mi occupo di modellistica idrologica e idraulica 🌧️> 🏞️ > 🏖️ vivo da perenne fuori sede a Bologna 🎓 dal 2009."
  },
  {
    "objectID": "index.html",
    "href": "index.html",
    "title": "pi_makes",
    "section": "",
    "text": "Ciao mondo!\n\n\n\nnews\n\n\n\n\n\n\n\nAlessio\n\n\nNov 12, 2022\n\n\n\n\n\n\n\n\n\n\n\n\n\n\nTele-novela-parte1\n\n\n\nbuild\n\n\nguitar\n\n\nmusic\n\n\n\n\n\n\n\nAlessio\n\n\nNov 19, 2022\n\n\n\n\n\n\n\n\n\n\n\n\n\n\nTele-novela-parte2\n\n\n\nbuild\n\n\nguitar\n\n\nmusic\n\n\n\n\n\n\n\nAlessio\n\n\nNov 26, 2022\n\n\n\n\n\n\n\n\n\n\n\n\n\n\nTele-novela-parte3\n\n\n\nbuild\n\n\nguitar\n\n\nmusic\n\n\n\n\n\n\n\nAlessio\n\n\nJan 26, 2023\n\n\n\n\n\n\n\n\n\n\n\n\n\n\nTele-novela-parte4\n\n\n\nbuild\n\n\nguitar\n\n\nmusic\n\n\n\n\n\n\n\nAlessio\n\n\nFeb 10, 2023\n\n\n\n\n\n\n\n\n\n\n\n\n\n\nTele-novela-parte4\n\n\n\nbuild\n\n\nguitar\n\n\nmusic\n\n\n\n\n\n\n\nAlessio\n\n\nApr 15, 2023\n\n\n\n\n\n\n\n\nNo matching items"
  },
  {
    "objectID": "posts/guitar-bluid-part1/index.html",
    "href": "posts/guitar-bluid-part1/index.html",
    "title": "Tele-novela-parte1",
    "section": "",
    "text": "Finalmente ho deciso! Dopo tanto tempo e i soliti rimandi che mi contraddistinguono ad ottobre 2022 inizio un corso di liuteria elettrica. Dopo le ore ore spese a guardare video YouTube e dopo aver cercato un po’ ovunque in rete possibilità di corsi “fisicamente basati” nelle vicinanze di Bologna, alla fine ne ho trovato uno coi vecchi metodi, ovvero tramite passaparola.\nIl maestro liutaio è Marco Pontillo e il fatto che non mi abbia ancora insultato, vista la mia goffaggine con attrezzi manuali, è sicuramente un punto a suo favore.\nIl corso durerà all’incirca un anno e il mio obiettivo è quello di raccontare e documentare le fasi della costruzione di una chitarra elettrica, nella speranza che il prodotto finale sia di qualità accettabile, o per lo meno che emetta qualche suono."
  },
  {
    "objectID": "posts/guitar-bluid-part1/index.html#scelta-del-modello-dei-materiali-e-fasi-preliminari",
    "href": "posts/guitar-bluid-part1/index.html#scelta-del-modello-dei-materiali-e-fasi-preliminari",
    "title": "Tele-novela-parte1",
    "section": "Scelta del modello, dei materiali e fasi preliminari",
    "text": "Scelta del modello, dei materiali e fasi preliminari\nAl primo giorno di corso ci si conosce tra i corsisti e con Marco. Alcuni di loro sono già avanti con il lavoro fatto nel corso dell’anno precedente, anche se non tutti allineati con le fasi della lavorazione: c’è chi deve completare il corpo, chi il manico, chi le meccaniche, chi l’elettronica.\n\nModello\nLa prima cosa che viene chiesta è la tipologia di chitarra che vogliamo realizzare tra quelle compatibili in un corso per principianti. E qui iniziano i primi dubbi, avevo in mente di fare una telecaster, ma poi in laboratorio vedo il corpo di una Jaguar e mi viene in mente quella volta in cui io e Kurt…. mmmm, vabbè, torniamo al body. Il maestro suggerisce come prima chitarra di scegliere tra una stratocaster e una telecaster, anche se lui, sostanzialmente, raccomanda di inizare con una tele perché richiede meno lavorazioni e quindi meno possibilità di sbagliare (vedremo se la statistica mi tradirà come sempre).\nHo scelto alla fine una Telecaster ’70s vintera, che dovrebbe in linea teorica essere così ⬇️\n\nma sicuramente la statistica, che è il termine scientifico di “sfiga”, imporrà variazioni e “personalizzazioni” nel percorso.\nNel suo laboratorio Marco riesce anche a fornire un servizio di verniciatura a spruzzo con la finitura a piacimento, io ho deciso di verniciarla nera così come in foto, non so dire ora se verrà più lucida o opaca.\nNel mio perenne cazzeggiare su YouTube scopro che Chris Shiflett, chitarrista dei Foo Fighters, ne possiede una simile, per cui mi rincuora sapere che è perfetta per chi non sa suonare! Inoltre ha una pedaliera terribile, il video lo trovate qui.\n\n\nMateriali\nAltra scelta che viene fatta dal corsista è il tipo di materiale per il corpo e per il manico. Altre cose, tipo le meccaniche, il ponte, i pickup e elettronica in questa fase non vengono minimamente presi in considerazione.\n\nI tipi di legno usato per il corpo sono sostanzialmente due o tre: ontano americano (alder), frassino (ash), okoume, pioppo\nnel caso del manico: acero con/senza tastiera in palissandro\nverniciatura del corpo si/no (aspetto importante)\n\nLa decisione sulla verniciatura determina anche indirettamente il tipo di materiale usato per il corpo. Se, infatti, come nel mio caso si vuole ottenere un colore completamente coprente, non ha senso utilizzare dei materiali pregiati. In questo caso ontano americano va benissimo. Molti corsisti, invece, scelgono il corpo con finitura legno naturale. In questo caso vale la pena soffermarsi di più sulla scelta. Alcuni ad es. fanno un laminato alder + pioppo, quest’ultimo quando si aggiunge la finitura trasparente tira fuori delle venature pazzesche creando un effetto tridimensionale, decisamente psichedelico, infatti è il preferito dei nostalgici floydiani (tipicamente over ’60).\n\n\nVentaura e incollaggio dei pezzi\nUna volta scelto il materiale per il corpo, nel mio caso alder, si sceglie l’asse di legno grezzo dal quale ricavare poi pezzi da unire. Anche in questo caso la scelta della verniciatura, se coprente o meno, gioca un ruolo determinante. Solitamente i pezzi da unire sono 2 (v. giunto vicino l’asse principale \\(> | <\\)). Questa è una regola da rispettare nel caso in cui la verniciatura è trasparente e si vedranno le venature del legno. In questo caso, oltre a rispettare la regola dei due pezzi, bisogna studiare bene le venature per capire quale figura può venire fuori, anche se di fatto è una mera questione di gusto.\n\n\n\nUnione di 2 o 3 pezzi di frassino\n\n\nPuò succedere che la larghezza di partenza dell’asse grezzo non sia sufficente a coprire la sagoma del corpo (+ qualche mm di margine) ad unione completata. In questo caso si può pensare di unire un ulteriore pezzetto (pezzo 3 in figura) per raggiungere la larghezza necessaria. Questa operazione è fattibile quando il corpo va verniciato e le giunzioni verranno completamente coperte. Secondo Marco questa cosa la fa anche Fender con chitarre costosissime… 🤷 mi fido.\nI pezzi da giuntare vengono prima tagliati a lunghezza e poi piallati sia di costa che di faccia fino a raggiungere uno spessore di circa qualche mm in più rispetto allo spessore finale, che per le fender è pari a 45 mm (nel sistema imperiale si usa solitamente uno spessore del body di 1 pollice e 3/4, pari esattamente a 44.45 mm). In questo caso le operazioni di taglio e sgrossatura sono state eseguite con attrezzi professionali, cioè una sega a nastro, una piallatrice e una levigatrice a nastro, tuttavia le stesse lavorazioni possono essere fatte con strumenti obbisticie e manuali… “seeeee dicono tutti così”.\n💡Tip da falegname Pro\nQunado si incollano del legno massello, bisogna sempre tenere a mente l’evoluzione nel tempo del legno e dei movimenti che si possono creare tra le parti incollate. Infatti, quello che si fa solitamente per stabilizzare parti giuntate è invertire le fibre in modo che gli anelli di accrescimento siano concavi/convessi in modo alternato. Anche questo aspetto influenza la scelta dei pezzi da incollare e le venature che ne vengono fuori.\n\n\n\nColla\nUn dettaglio importante che ho imparato è che nell’incollaggio dei pezzi il tipo di colla da usare è molto importante. La tipica colla vinillica (es. Vinavil) sembra che non vada bene perché una volta asciutta resta un po’ gommosa. Quella che usa Marco è una famossissima colla americana, la Titebond. Quest’utlima, a differenza dalla Vinavil è una colla alifatica e durante il “tiraggio” la colla di orienta lungo le fibre del legno risultando in un’unione molto forte, duratura, che non teme l’umidità. La versione usata Titebond è quella classica in confezione rossa."
  },
  {
    "objectID": "posts/guitar-bluid-part2/index.html",
    "href": "posts/guitar-bluid-part2/index.html",
    "title": "Tele-novela-parte2",
    "section": "",
    "text": "Insomma tutto l’entusiasmo iniziale si è subito affievolito dopo aver passato giorni ad usare le raspe. E non è ancora finita… ma andiamo con ordine.\n\n\n\n\n\n\n\nUna volta che la colla si è asciugata si passa a rimuovere i residui dell’incollaggio. In questa lavorazione si può usare sia una rasiera, attrezzo molto usato in liuteria, che un pialletto affilato. Con la rasiera si riesce certamente ad asportare in maniera molto accurata, tuttavia il materiale asportabile è pochissimo. L’ho usata infatti specialmente nella linea del giunto dove i residui di colla sono più pronunciati.\n\n\n\nRasiera e pialletto\n\n\nCon il pialletto si fa una prima livellata, almeno ad una delle due facce. L’operazione di livellamento delle facce è molto importante e se fatta a mano può richiedere parecchio tempo e precisione. Piallare a mano per molti è un esercizio zen, che rilassa spirito e corpo, non la penso allo stesso modo, ma capisco la soddisfazione quando si producono quei riccioli di legno quasi trasparenti. Tuttavia, nella nostra applicazione, la fase di calibratura dello spessore è avvenuta tramite una macchina dedicata, una levigratrice a nastro, in grado di piallare (piccoli spessori) e levigare.\n\n\n\n\n\n\nCalibratrice\n\n\n\n\n\n\n\nTaglio grossolano del body alla sega a nastro\n\n\n\n\n\nDopo queste operazioni si passa a scontornare in modo grossolano dando una prima forma al body. Per fare prima Marco ha usato la sega a nastro, in alternativa si può usare anche un seghetto alternativo o una sega giapponese.\nIn foto si nota come sia importante tagliare il più vicino possibile al contrno, proprio per limitare le operazioni di sgrossatura con la raspa, e vi garantisco che non è per niente facile.\n\n\n\nE qui arriva il momento in cui ho (quasi) mandato in vacca il progetto, già dall’inzio. In questa fase, che poi è la prima lavorazione fatta da me, ho fatto molti errori, dettati da inesperienza, fretta e frustazione. L’obiettivo della lavorazione è quello di asportare più materiale possibile fino al contorno tracciato a matita, mantenendo SEMPRE la perpendicolarità della costa con le facce.\n\n\n\nAttrezzi necessari per la profilatura del contorno del body\n\n\nL’attrezzatura necessaria in questa fase è composta essenzialmente da:\n\nSquadretta da meccanica. Quella in foto l’ho comprata su amazon a circa 20€. La squadra è fondamentale in questa lavorazione, e anche nelle successive, tanto che ne è suggerito l’acquisto a chi frequenta il corso.\nRaspe. Generalmente le raspe hanno due facce, una piatta che permette di andare più veloci nei tratti poco curvi, l’altra, stondata, che serve invece nei punti a maggiore curvatura.\nMorsa a gamba. Attrezzo da non sottovalutare. Se il pezzo non è saldamente fermo e solidale con il banco non si riesce a lavorare. Ho visto in rete soluzioni alternative, con T-track e morsetti, ma la soluzione più efficace è avere un bel banco pesante e una morsa a gamba, molto comune nei banchi di falegnameria tradizionale.\n\n\n\n\nF. usa la parte stondata della raspa per le parti a maggiore curvatura\n\n\nImparare ad usare la raspa non è stato per niente facile. Richiede parecchia attenzione e precisione, assieme anche ad una postura comoda. Bisogna, infatti, asportare materiale tenendo sempre la raspa il più possibile parallela alla faccia che si sta lavorando. Aiutandosi con l’altra mano (v. foto ⬆️) e con un po’ di esercizio si riesce, ma è necessario sempre controllare con l’avanzamento della lavorazione la perpendicolarità con il davanati e il dietro (be a square, don’t be there).\nAll’inizio non mi erano chiari i movimenti da fare e tendevo inconsapevolmente ad asportare sempre dallo stesso lato. Mi sembrava assurdo dover controllare con la squadretta ogni 3x2, e invece era proprio la mancanza di controlli ripetuti che mi ha fregato. Ci vuole molta pazienza: bisogna asportare pochi decimi di mm e controllare, ed avanzare man mano, asportare poco, controllare e così via, su tutto (TUTTO!) il contorno.\n\n\n\nAvanzamento anti-caster al 14/11/2022\n\n\nIl pasticcio nella prima fase della lavorazione mi ha costretto a dover invertire la faccia che avevo preso a riferimento, ritracciare a matita il contorno, spostandolo di qualche mm rispetto al tracciamento precedente e, una volta verificato che il contorno stesse all’interno dei confini del pezzo, riniziare da capo. Per evitare di ripetere l’errore fatto all’inzio in alcune zone ho segnato a matita (con un “NO”, v. foto ⬆️) le parti che non dovevo assolutaente toccare perché ero già arrivato al filo del contorno.\nInsomma, alla fine verificando la forma con la dima ci sono differenze sostanziali, forse 1 mm o più in alcune zone. Una differenza che non si vede sicuramente a distanza, ma che per un liutaio sono uno spillo in un occhio.\nIl risultato allo stato attuale è che alla fine sarà una tele veramente, diciamo così, “custom” (eufemismo per appellare una robaccia). La chiamerò anti-caster, cioè una anti chitarra, una non fender, la mia nemesi: è il castigo per aver avuto fretta in un lavoro che richiede una calma estrema, una pazienza zen e molta, molta attenzione ai dettagli.\nLa raspa sarà un attrezzo fondamentale in tutto il corso, la ritroveremo sicuramente nella lavorazione del manico, si spera che per le prossime volte il minimo di esperienza accumulata servirà a non commettere gli stessi errori."
  },
  {
    "objectID": "posts/guitar-bluid-part3/index.html",
    "href": "posts/guitar-bluid-part3/index.html",
    "title": "Tele-novela-parte3",
    "section": "",
    "text": "How does it feel to be alive?\n\nUna volta terminate le operazioni di asportazione del materiale con la raspa, la fase successiva è quella di levigare a mano (-> sand-man…..hahhhhaahhahaah…. ehhmmm…😬) con molta cura il contorno del corpo della chitarra. L’obiettivo principale è quello di eliminare completamente i segni e i solchi lasciati dalla raspa, fino ad arrivare ad una superficie completamente liscia al tatto. Quando si leviga il legno bisogna prestare attenzione a non insistere troppo in un punto specifico, ma fare delle passate lunghe e continue. Questa cosa, che sembra all’apparenza banale da fare, in realtà non è così semplice. Viene infatti naturale strofinare velocemente i solchi lasciati dalla raspa come se si dovesse rimuovere una macchia da un tavolo. In generale l’operazione che va fatta è quella di strofinare un pezzetto di carta abrasiva su un supporto non eccessivamente duro per le parti continue. Nelle parti a forte curvatura, come quelle vicine allo scasso per il manico è necessario avvolgere la carta abrasiva ad un supporto cilindrico, che sia di raggio adeguato per i tratti più incurvati.\n\n\nGli strumenti usati in questa fase sono molto semplici da reperire:\n\ncarta abrasiva a grana crescente: 120, 220, 320\nun blocchetto di gomma dura di spessore circa 1 cm\nun blocchetto di gomma morbida (spessore 1 cm) attaccata ad un blocco di legno\nnastro biadesivo (non strettamente necessario)\n\n\n\n\nBlocchetto di gomma dura\n\n\n\n\n\nBlocchetto di gomma morbida attaccata ad un pezzo di legno sagomato\n\n\n\n\n\nSi parte strappando un pezzetto di carta abrasiva grana 120. Il pezzetto deve essere ai lati leggermente più grande del blocchetto di gomma in modo che con le mani si riesca a fare presa sulle alette che sbordano, le si piega e si fa aderire bene la carta alla parte piatta del blocchetto. Si inizia la levigatura facendo passate lunghe e, con la giusta pressione, si deve cercare di mantenere il blocchetto il più possibile parallelo al bordo. Se nella fase precedente di asportazione con la raspa non si è mantenuta la perpendicolarità tra la superficie delle facce e del bordo, nella fase di levigatura è praticamente impossibile recuperare gli errori commessi in precedenza. Probabilmente con qualche elettroutensile il discorso è diverso, ma in questo corso si fa tutto a mano, quindi ogni fase è cruciale per la buona riuscita di quella successiva. Infatti, la forma va data nella fase di sagomatura, mentre la levigatura ha il solo scopo di rimuovere i solchi, lisciare le superfici e riportare alla luce le venature del legno. Ogni tanto, ci si ferma per controllare la perpendicolarità della facce con il bordo, e soprattutto con la mano si deve sentire la superficie che progressivamente diventa liscia.\nFatto il primo giro con la grana 120, si passa alla 220. In questo caso ho usato il blocchetto con la gomma morbida. Quando si inizia a salire di grana ci si accorge subito della meraviglia delle venature che vengono fuori dal legno, la superficie diventa sempre più liscia e gli spigoli sempre più affilati. A proposito di spigoli: mai stondare lo spigolo! Lo spigolo in tutte le fase di levigatura non deve MAI essere stondando, con il blocchetto le passate devono essere parallele alla superficie del bordo. Il raccordo tra le facce verrà fatto più avanti.\nNella foto in basso si vede il supporto in gomma dura inserito in un tondino di metallo, che gli conferisce la giusta rigidità, e la carta abrasiva arrotolata alla gomma. Con questo accrocco si riesce a levigare bene le parti convesse, prestando sempre la massima attenzione nel cercare di rimanere paralleli alla faccia su cui si lavora. Bisogna procedere con la grana 220 fin quando non risultano ben visibili le venature e le sfumature degli anelli del legno.\n\n\n\nTondino in gomma dura per i tratti ad elevata curvatura\n\n\n\n\n\nL’accuratezza finale della fase della levigatura dipende molto dal tipo di finitura che di decide di utilizzare. Se si sceglie una finitura trasparente, che sia lucida o opaca o tipo “sunburst”, che risalti le venature del legno, qualsiasi imperfezione, buco, dosso, ecc. viene messo in risalto. Pertanto è consigliato portare la levigatura fino alla grana 320, prestando la massima cura alle piccole imperfezioni.\n(💡) PRO-TIP. È capitato alcune volte di dare dei colpi accidentali, con la raspa, il calibro, altri oggetti appuntiti, al pezzo in lavorazione. Se si tratta di un buchetto millimetrico basta far cadere una goccia d’acqua (proprio una di numero) in modo da gonfiare i pori quanto basta, aspettare che asciughi e ripassare con la carta abrasiva.\nNel caso in cui si scelga una finitura coprente, come nel mio caso (😉), si può evitare l’ultimo step e fermarsi alla grana 220. La vernice in questo caso andrà a riempire le piccole imperfezioni, tuttavia è comunque necessario che le superfici siano le più liscie possibile.\nInfine, per completare questa fase abbiamo anche portato il pezzo allo spessore finale, ovvero 45 mm, dando nuovamente una passata con la calibratrice… qui c’è poco da dire, con queste macchine si fa tutto in poche passate (Parte2 ). Per chi, come me, non ha intenzione di acquistare simili macchinari, ho visto su YouTube (spianatrice fai da te) molti hobbisti utilizzare la fresatrice con due binari paralleli e una fresa a taglienti per spianare. Se mai dovessi avere in futuro un mio “laboratorio”, potrebbe essere una soluzione valida per portare i pezzi allo spessore necessario."
  },
  {
    "objectID": "posts/guitar-bluid-part4/index.html",
    "href": "posts/guitar-bluid-part4/index.html",
    "title": "Tele-novela-parte4",
    "section": "",
    "text": "Finalmente un po’ di polvere fine da elettroutensile!\n\nNella parte III, dopo aver carteggiato all’infinito, avevamo lasciato il corpo della chitarra completamente liscio ai fianchi, con uno spigolo di 90° tra i fianchi e le facce del corpo. È bene tenere a mente però che il raccordo finale tra le facce e i fianchi del corpo non può rimanere ad angolo retto, ma bisognerà procedere ad una stondatura. Il raggio del raccordo cambia tra i modelli, ad es. la telecaster ha un raggio di 3/16’’ (circa 5 mm), mentre la stratocaster ne ha uno di 1/2’’ (circa 13 mm). Più avanti vedremo perché è utile rimandare alla fine la stondatura di raccordo tra le facce e i fianchi.\n\n\nOk, ora il discorso si fa interessante.\nEntra in gioco la CNC! Ebbene sì, abbiamo usato la fresatrice a controllo numerico per creare una dima ad-hoc per il modello di corpo scelto. Nonostante Marco, il maestro, abbia una quantità infinita di dime, specialmente modello telecaster, ne manca sempre qualcuna per riempire l’infinito catalogo Fender.\n\nLa dima, fatta in mdf da 8 mm, è stata realizzata per il modello Fender Vintera Deluxe che ha due humbucker “wide range” (con la placchetta in metallo). Il modello che ho scelto io (parte I) invece è una Fender Vintera Custom, che ha un humbucker al manico e un single coil classico telecaster al ponte. La dima è stata usata per tutti gli scassi, tranne uno, quello per il pickup al ponte, per il quale è stata utilizzata una dima classica telecaster, con la solita forma quasi ovale.\n\n\n\nCon la dima pronta e fresata, questa va centrata rispetto all’asse del corpo della chitarra. Se il corpo è costruito dall’unione di due pezzi, ci si affida alla giunzione, che fa anche da asse di riferimento. Nel mio caso, avendo usato 3 pezzi, il corretto posizionamento della dima non può fare affidamento sulla giunzione, infatti, come si vede anche dalla figura, il giunto è totalmente fuori asse di simmetria. In questo caso, quello che mi è stato suggerito di fare, è quello di allineare la dima prendendo a riferimento la proiezione della faccia nel lato lungo dello scasso del manico.\n\nUna volta sistemata la dima al meglio, si procedere a tracciare per bene tutte le aperture sul corpo. Come si vede dalla figura il lato opposto dello scasso del manico non è allineato alla perfezione con l’impronta della dima. Questo non sembra essere un problema (o meglio, pare non esserlo, visto che nel momento in cui scrivo sono ancora a metà dell’opera, quindi chissà…), è possibile in un secondo momento rifinire per bene il contorno con carta vetrata e qualche tocco con la raspa in modo che combaci con la forma finale.\n\n\n\nOra è il momento metal (yeah! 🤘), dopo giorni di classica a far il pelo alla piccola sbavatura 🎻! Una volta posizionata la dima si procede, per mezzo di nastro biadesivo, al suo incollaggio temporaneo, cercando di stare attenti a riposizionare la dima sul body centrando le linee precedentemente tracciate.\n\n\n\n\n\n\nDima con nastro biadesivo\n\n\n\n\n\n\n\nScassi con profondità quotate\n\n\n\n\n\nIl taglio con la fresatrice è abbastanza semplice da realizzare, tuttavia non è il massimo della sicurezza per chi, come me, non è pratico di tagli con elettroutensili. Innanzitutto, c’è da dire che per la realizzazione di questi scassi non è strettamente necessario avere una fresatrice professionale, una da hobbista da un centinaio di euro va più che bene, l’importante è che abbia il meccanismo ad affondamento che, oltre ad avere un maggiore controllo con le due mani, da la possibilità di una regolazione di precisione lungo la verticale. Ovviamente le frese devono essere a taglienti dritti con cuscinetto a copiare. L’altezza della fresa può variare a seconda della fase in cui ci troviamo: inizialmente bisogna usare una fresa con lunghezza di taglio piccola, in modo da non sforzare troppo l’elettroutensile in affondamento; si procede a rimuovere progressivamente gli strati di materiale avanzando un po’ alla volta (~5 mm); quando si è arrivati alla massima escursione possibile dell’utensile, è necessario cambiare la fresa con una più lunga.\n\n\n\nAffondamento ottimale fresa\n\n\nNon è facile stabilire a priori l’altezza di scavo massima (affondamento), perché molto dipende dagli strumenti a disposizione, in generale può valere quanto consigliato dalla Fraiser:\n\nLa regola pratica che devi ricordarti è di non superare la metà dell’altezza del tagliente oppure 2 volte il diametro della fresa. Scegli il valore più piccolo dei 2 per fresare senza brutte sorprese.\n\nQuando l’affondamento del cuscinetto supera lo spessore \\(s\\) della dima, il cuscinetto continuerà a copiare la forma precedentemente fresata e, di fatto, a copiare la forma iniziale senza soluzione di continuità. A questo punto l’unico limite è la lunghezza della fresa sommata alla massima escursione della fresatrice.\nLe profondità degli scassi sono misurate continuamente mano a mano che viene asportato materiale con la fresatrice. Nella figura di sopra sono riportate le profondità finali misurate con calibro digitale. Tra tutte, quella più importante è quella relativa all’alloggiamento del manico, che deve essere di 16 mm (16.5 mm è quella misurata). Anche, gli scassi dei pickup devono essere precisi, specialmente quello al ponte, che deve essere di 18 mm. Gli altri possono avere un po’ di margine in più o in meno perché sono quelli dove alloggeranno i componenti elettronici. Infine, l’humbucker al manico presenta due cavità aggiuntive che arrivano ad una profondità di scavo inferiore, nelle quali alloggeranno le viti di regolazione del pickup.\n\n\n\nNella mia applicazione, i fori da eseguire sul body possono essere elencati come segue:\n\n#1 D22mm, con fresa a tazza, per l’alloggiamento del jack da 1/4’’\n#1 D4mm, con una punta lunga, per l’uscita dei cavi del pickup al ponte nel canale di raccolta della cavetteria\n#4 D4mm, con punta da legno classica, per l’alloggiamento delle viti del manico\n\n\n\n\n\n\n\n1. Foro jack 1/4’’\n\n\n\n\n\n\n\n2. Foro pickup ponte\n\n\n\n\n\n\n\n\n\n3. Fori manico\n\n\n\n\n\nMentre i fori 1. e 2. sono stati realizzati con un classico trapano a batteria, i fori al manico devono essere molto precisi, per cui è stato utilizzato il trapano a colonna. Per realizzarli sono stati prima punzonati i punti nella faccia posteriore del body prendendo a riferimento direttamente la mascherina metallica, posizionando quest’ultima a circa 4mm dal bordo. La punzonatura è importante perché crea un invito autocentrante nel momento in cui la punta approccia il punto da forare.\n\n\n\nInfine, l’ultima lavorazione è il raccordo tra le facce e la superficie laterale, finora lasciata a spigolo vivo. Anche questa operazione, che richiede l’utilizzo di raspa e carta abrasiva, necessita la solita maniacale attenzione perché estremamente sensibile alla minima sbavatura.\n\n\n\n\n\n\n\n\n\n\nNel caso della telecaster, il raccordo è di 5/16’’, che corrispondono a circa 5mm. Si è proceduto innanzitutto tracciando linee con offset di 5mm dallo spigolo su tutte le superfici. Con una raspa non troppo grande viene poi asportato il materiale agendo in senso circolare. In questa fase bisogna fare attenzione a non creare un piano a 45°, bensì bisogna accompagnare la curvatura e dando forma al raccordo. Gli unici spigoli da non toccare con la raspa sono quelli della zona posteriore allo scasso del manico: in questo caso si agirà solamente con carta abrasiva.\nUna volta completata la sagomatura del raccordo con la raspa, si da una passata a mano con pezzetti di carta abrasiva, con la grana in progressione 120, 220, 320. Con la carta bisogna fare passate molto leggere, senza esercitare pressione: l’obbiettivo è di togliere i segni della raspa e di rendere tutto più liscio.\n\n\n\n\n\n\nCon la raspa, che ormai è ufficialmente la mia nemica #1 in questa costruzione, in uno solo caso non sono stato attento e ho asportato troppo. Il risultato è che, anche dopo aver carteggiato, passando con i polpastrelli si avverte un leggero avvallamento nella traiettoria del contorno…purtroppo è così, l’anti-caster si arricchisce di imperfezioni. Vedremo se la verniciatura nasconderà o accentuerà questi errori."
  },
  {
    "objectID": "posts/guitar-bluid-part5/index.html",
    "href": "posts/guitar-bluid-part5/index.html",
    "title": "Tele-novela-parte4",
    "section": "",
    "text": "Finalmente il manico!\n\nNella costruzione del body è accettabile avere qualche piccolo errore, che può essere aggiustato in un secondo momento o coperto con la verniciatura. Ad esempio nel fresare gli scassi dei pickup è stata commessa una sbavatura rovinando l’area nelle vicinanze della vite del pickup al manico. Questo errore sarebbe stato un bel problema se avessi avuto una verniciatura trasparente con venature a vista, ma nel mio caso verrà tutto coperto dal battipenna, quindi poco male.\nNel caso del manico, qualsiasi piccolo errore può portare al disastro. Speriamo di riuscirci ed arrivare fino alla fine, in questo episodio racconto i passi necessari per arrivare all’incollaggio di tastiera e manico.\nDa un pezzo di acero grezzo sono stati ricavati due pezzi, tagliati con la sega a nastro lungo vena. I due pezzi sono stati quindi calibrati con la pialla a spessore e portati a 20 mm e 6 mm rispettivamente per il manico e per la tastiera.\n\nUna particolare da tenere a mente nella costruzione della tastiera è la disposizione della venatura del legno, che determina l’aspetto del manico, ma soprattutto la disposizione degli anelli di accrescimento. Questi devono essere rivolti con la concavità verso l’alto, in tal modo, se mai si dovesse imbarcare il legno, agendo sul trus rod è possibile tornare alla condizione iniziale.\n\n\n\nStabilito il verso del pezzo da lavorare, si passa al tracciamento e quotatura con una matita del profilo del manico su tutte e due le facce. Per questa operazione è stata utilizzata una dima costruita sulla sagoma di un manico telecaster classico. La procedura della tracciatura è fatta con i seguenti passi:\n\nSi traccia il perimetro esterno e i fori cercando di centrare il più possibile la dima al pezzo da lavorare;\nSi trova l’asse principale, segnando due punti appartenenti all’asse sufficientemente lontani tra loro, e si procede al tracciamento con una riga lunga;\nSi procede a riportare l’asse sull’altra faccia. In questa operazione è necessario prestare la massima cura, ci vuole molta precisione. Una matita appuntita e una squadretta da falegname sono fondamentali.\nSi riportano poi almeno due quote in modo da posizionare correttamente la dima sull’altra faccia. Io ho scelto una estremità della dima e la linea coincidente con l’asse che passa per i fori della base del manico (v. Figure 2)\n\n\n\n\nSi inizia nel frattempo a lavorare alla tastiera. Per prima cosa si crea una costa dritta e a squadro con un pialletto. Poi si traccia sull’altra costa una linea dritta a 63 mm dallo spigolo appena piallato. Quindi, si pialla l’altra costa portando lo spessore della tastiera a circa 63 mm (mi sono fermato appena sopra la linea della matita). In questo modo si ottengono due coste a squadro e circa a misura.\n\n\n\n\nPer l’operazione di taglio del canale dei tasti è necessario utilizzare degli strumenti specifici. In particolare servono una dima per lo slotting e una sega con lama di 0.5 mm. La dima è fondamentale per garantire la perpendicolarità del taglio del canale. Quella usata credo sia in alluminio, ma non sembra complicatissimo autocostruirsene una in legno (fret slotting jig), oppure si possono modificare quelle dime per cornici. In ogni caso è necessario che la lama non abbia nessun gioco e che il taglio sia perfettamente a 90°. Si procede incollando la tastiera con del nastro biadesivo ad una piastra metallica facendo in modo che il lato lungo sia parallelo all’asse principale della dima. La piastra possiede una serie di fori distanziati in modo da rispettare la scala dei tasti. I fori servono come riferimento nel momento in cui si procede dal taglio di un canale ad un altro muovendo la piastra in avanti. Un piccolo chiodo con molla si inserisce nel foro e blocca la piastra in posizione. Per bloccare meglio il pezzo si utilizzano dei cunei.\nLa sega è di uno spessore così piccolo che è difficile reperirla se non nei negozi specializzati in liuteria. Un’alternativa un po’ più sbrigativa sarebbe quella di usare un Dremel o una fresatrice con una punta piccola, assieme ad una dima dedicata.\n\n\n\nFigure 1: Slotting dei tasti con dima.\n\n\n\n\n\nGiunti allo scasso del truss rod si procede tracciando la posizione dello tasto 0, ovvero del capotasto, posto a 468 mm dalla base. Poi si prende una distanza di 460 mm dallo 0, verso la base, la rappresenta l’estensione dello scasso del truss rod.\nAnche in questo caso ci si serve di una dima dalla costruzione molto semplice: tre pezzi di legno a formare un alloggiamento sufficientemente grande e dalla larghezza calibrata sul piatto della fresatrice in modo che la larghezza del canale dello scasso sia esattamente 6 mm.\nSi posiziona il manico facendo riferimento al suo asse tracciato in precedenza. L’asse del manico deve essere collineare con l’asse della dima. Con due viti (o con del nastro biadesivo) si unisce il manico alla dima. La fresata avviene con passate successive fino ad una profondità di 9.2 mm. La profondità dello scasso delle essere tale che il truss rod, una volta in posizione,deve essere a filo con la faccia superiore del manico. Inoltre, l’alloggiamento del truss rod deve essere perfetto sia in larghezza che in lunghezza della barra: non ci deve essere nessun gioco in nessuna direzione.\nNel mio caso lo scasso era appena più stretto, specialmente nella parte della testa della barra, dove l’alloggiamento deve essere approfondito appena un po’ di più in modo tale che la testa sia completamente a filo. Il lavoro è stato completato con un paio di ceselli affilati.\n\n\n\nFigure 2: Fresatura dello scasso per il truss rod.\n\n\n\n\n\n\nUna volta inserito il truss rod si procede all’incollaggio di tastiera a manico. Anche in questo caso è stata usata una colla alifatica (Titebond classica rossa). È importante non esagerare con la colla, ma comunque non metterne troppo poca. Ci si può aiutare con un pennellino per distribuire uniformemente la colla. Bisognerebbe evitare inoltre di spalmare colla in corrispondenza della barra, anche se non è fondamentale essere meticolosi, anche se un po’ di colla tocca il truss rod non fa danni.\nIl serraggio avviene per mezzo di 7 morsetti. La pressione è distribuita uniformemente con l’aiuto di un bel pezzone di legno. Nella fase di unione di tastiera e manico è fondamentale allineare l’asse della tastiera, precedentemente tracciato un modo accurato, e l’asse del manico. Nel momento in cui si vanno a serrare i morsetti bisogna assicurarsi che gli assi di tastiera e manico siano collineari.\nIl tempo di asciugatura della colla è di 24-48 ore, nel mio caso ho tenuto tutto morsettato per almeno 4 giorni."
  },
  {
    "objectID": "posts/welcome/index.html",
    "href": "posts/welcome/index.html",
    "title": "Ciao mondo!",
    "section": "",
    "text": "Ciao mondo! (lo so, non suona figo come Hello world!). In questo sito a forma di blog (spero di aver fatto la scelta giusta nel layout) voglio provare a tenere traccia delle cose, degli oggetti, reali o digitali che costruisco e documentarne il processo di creazione.\n\n\n\nVersante nord Cima Murelle e Block House - Parco Nazionale della Majella (Abruzzo)\n\n\nSebbene l’idea di cimentarmi con le tecnologie web c’è sempre stata, la scintilla è scattata quando ho capito che R (R-project) si apriva a quel mondo. R è un linguaggio di programmazione usato, direi quasi esclusivamente, in ambito accademico e che ho usato per anni nel mio lavoro di ricerca all’università e che continuo ancora ad utilizzare in Arpae. Insomma con R è possibile creare dashboard, siti web statici, blog, ma addirittura libri, documentazione, e altro, quindi ho detto “ora o mai più”, questo blog è infatti realizzato con Quarto interamente in Rstudio 😲.\nL’idea è quella di documentare le costruzioni, gli hack, le modifiche, le riparazioni, ecc. ma anche qualche cosa di più scientifico, come ad es. script, grafici, mappe, nuovi pacchetti, software realizzato da me principalemente nel mondo R e Python. Vedremo se si aggiungerà qualcos’altro per strada.\nPerché pi_makes?\n\nI. mi chiama (non sempre è così cortese) “pi” perché prima lettera del mio cognome.\nmakes perché questo blog dovrebbe teoricamente essere una raccolta di mie creazioni, di oggetti, ma non posso sapere ora cosa succederà in futuro a questo sito, chissà se avrà ancora senso 🤷.\nperché in trigonometria ero fortissimo… viva il \\(\\pi\\).\n\nIl senso di questo oggetto digitale è quello di tenermi impegnato in un percorso di creazione e miglioramento continuo, raccontare quello che riesco a realizzare per tenerne traccia in futuro. Un altro motivo, che sembra stupido ma probabilmente è uno dei motivi per cui tutto è iniziato, è tenermi lontano da YouTube nei weekend, impegnando il tempo in modo più produttivo, cioè scrivere.\nInfine, non conoscendo ancora pienamente tutte le funzioni di Quarto è probabile che migliorerò alcuni aspetti grafici del sito, o introdurrò nuove funzioni (tipo inserire commenti nei vari post). Devo dire che fin da subito l’interfaccia mi sembra moooolto figa e intuitiva. Magari, chissà, potrei fare dei tutorial su come creare un blog o sito web statico con R una volta che la mia posizione sulla curva di apprendimento si sarà allontanata dall’origine."
  }
]