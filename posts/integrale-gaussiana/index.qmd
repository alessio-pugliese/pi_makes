---
title: "L'orgine di 'pi'"
toc: true
toc-depth: 4
author: "Alessio"
date: "01-26-2023"
categories: [R, math]
image: "images/copertina_gaussiana.jpg"
draft: true
---

## Per $\pi$ suona la campana

### Preambolo

Tra tutti i corsi seguiti e gli esami sostenuti durante il mio percorso universitario, ricordo in modo cristallino ogni singolo minuto di una lezione in particolare, cioè quella del corso di Analisi Matematica 2 del Prof. Bruno Rubino. In verità nel percorso di studi mi sono appassionato a tante materie, in particolare alla meccanica dei fluidi, l'idraulica, l'idrologia, costruzioni idrauliche, fisica dell'atmosfera e tutto ciò che riguarda il ciclo dell'acqua, ma quella lezione lì ce l'ho ancora stampata in mente come se l'avessi seguita ieri. In quella lezione si parlava di integrali doppi, e, a margine della lezione, il prof. ci illustrò, come fosse un esercizio, la soluzione di un problema apparentemente irrisolvibile, ovvero l'integrale sotto la curva $e^{-x^2}$, la gaussiana, e arrivo subito alla conclusione: il risultato è $\sqrt{\pi}$!

La fascinazione che ebbi per quella dimostrazione fu tale che, appena rientrato a casa dalla lezione, la riscrissi in modo maniacale, curando ogni singolo segno, numero e impostando la pagina come fosse un quadro. La dimostrazione è talmente bella che quando il mio amico Franz mi disse che voleva usare una specie di lavagna come arredo per la sua camera con raffigurato qualche passaggio matematico, non ci pensai due volte e gli suggerii quella. La conversazione andò cosi:

*F.: compà, mi è venuto in mente di fa na cosa nerd per la camera, tipo mettere una lavagna come testata del letto, e con una dimostrazione, ma non mi viene in mente niente di figo.*<br> *A.: a fra, l'integrale sotto la curva di* $e^{-x^2}$ *è una roba pazzesca, ti giuro che è la dimostrazione più bella che ho mai visto.*<br> *F: ma la sai?* <br> *A: eh no compà, co quella c'ho preso 30 e lode a analisi 2.* (ndr: unico 30L della triennale)

### Dimostrazione

Si tratta di trovare una soluzione alla curva

